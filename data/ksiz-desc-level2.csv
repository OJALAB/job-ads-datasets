kod,nazwa,synteza,zadania_zawodowe
01,Oficerowie sił zbrojnych,"Oficerowie spełniają funkcję dowódczą, przywódczą i menedżerską na stanowiskach służbowych w jednostkach wojskowych w ramach Sił Zbrojnych RP oraz jednostkach organizacyjnych poza resortem obrony narodowej. Oficerowie posiadają stopnie wojskowe zgodnie ze stopniami wojskowymi zaszeregowanymi dla danego stanowiska służbowego, na które zostali wyznaczeni. Grupa oficerów obejmuje wszystkich żołnierzy zawodowych Sił Zbrojnych posiadających stopnie wojskowe od porucznika do generała.","Oficer jako dowódca odpowiada za dowodzenie podległego pododdziału (zespołu, formacji) w działaniach bojowych oraz w warunkach pokojowego funkcjonowania wojska. Jako przywódca wpływa na skuteczność oraz sprawność działania zespołu, posiada umiejętności interpersonalne, które są podstawą umiejętnej współpracy oraz motywowania do skutecznego działania podwładnych. W zakresie sprawowania funkcji menedżerskich oficer odpowiada za sprawną organizację i zarządzanie realizowanymi projektami i zadaniami. Oficerowie wykonują zadania specjalistyczno-wojskowe, a niektórzy z nich zadnia typowe dla lekarzy, prawników, sędziów oraz nauczycieli akademickich."
02,Podoficerowie sił zbrojnych,"Podoficerowie spełniają w Siłach Zbrojnych RP funkcje dowódcze, szkoleniowe i wychowawcze w stosunku do podległych żołnierzy na szczeblu grupy, załogi, sekcji, urządzenia i drużyny oraz plutonu. Stanowią o merytorycznej i metodycznej jakości szkolenia i wychowania. Grupa ta obejmuje wszystkich żołnierzy zawodowych Sił Zbrojnych posiadających co najmniej stopień kaprala do stopnia starszego chorążego sztabowego włącznie.","Podoficerowie odpowiadają za praktyczną realizację zadań w jednostkach wojskowych i sztabach. Wykonują zadania typowe dla instruktorów, magazynierów oraz osób zatrudnionych w kancelariach i biurach."
03,Żołnierze szeregowi,Żołnierze szeregowi posiadają stopień szeregowego lub starszego szeregowego i stanowią największy korpus kadry zawodowej Sił Zbrojnych RP.,"Żołnierze szeregowi wykonują zadania przewidziane dla pojedynczego żołnierza, obejmujące zakres czynności prostych, takich jak: eksploatacja sprzętu, uzbrojenia i mienia wojskowego. Wykonują oprócz zadań typowo wojskowych, również miedzy innymi funkcje: kierowców, operatorów sprzętu, specjalistów."
12,Kierownicy do spraw zarządzania i handlu,"Grupa ta obejmuje zawody kierownicze wymagające posiadania wysokiego poziomu wiedzy zawodowej oraz umiejętności menedżerskich, marketingowych, organizacyjnych, planowania i koordynowania działalności podległych działów i zespołów, a także znajomości zagadnień z zakresu: obsługi biznesu, sprzedaży, zarządzania zasobami ludzkimi.","Wykonywane przez nich zadania zazwyczaj obejmują: planowanie i koordynowanie działalności produkcyjnej, handlowej lub usługowej; zapewnienie właściwego wykorzystania środków i wykonania norm ilościowych produkcji, obrotu handlowego, świadczonych usług; planowanie i koordynowanie działalności dotyczącej produkcji lub sprzedaży; ustanawianie procedur operacyjnych i administracyjnych i kierowanie nimi; nadzorowanie bezpieczeństwa i higieny pracy; zapewnienie zgodności z odpowiednim prawodawstwem, uregulowaniami i standardami; nadzorowanie doboru, szkolenia i pracy podległych pracowników; reprezentowanie instytucji, organizacji w stosunku do wewnętrznych jednostek organizacyjnych lub instytucji zewnętrznych. Ponadto do ich zadań należy również nadzorowanie innych pracowników."
13,Kierownicy do spraw produkcji i usług,"Grupa ta obejmuje zawody kierownicze wymagające wiedzy, umiejętności i doświadczenia, które są niezbędne do kierowania tą dziedziną przedsiębiorstwa czy organizacji, która jest związana z produkcją, nadzorem oraz koordynacją działalności instytucji: edukacyjnych, finansowych i ubezpieczeniowych, opieki zdrowotnej i społecznej.","Zadania zawodowe tej grupy obejmują zazwyczaj: określenie i formułowanie polityki firmy lub organizacji; planowanie, koordynowanie działalności przedsiębiorstwa lub organizacji jako całości lub ich wewnętrznych jednostek organizacyjnych; szczegółowe planowanie działalności pod kątem wymogów dotyczących: produkcji, świadczonych usług, jakości, ilości, kosztów, zgodności z terminami, siły roboczej; reprezentowanie przedsiębiorstwa lub organizacji wobec instytucji zewnętrznych i kontrahentów. Swoje zadania wykonują zgodnie z wytycznymi organu założycielskiego, zarządu lub rady nadzorczej. Ponadto do ich zadań należy również koordynowanie i nadzorowanie pracy innych pracowników."
14,"Kierownicy w branży hotelarskiej, handlu i innych branżach usługowych","Kierownicy jednostek i komórek organizacyjnych w branży hotelarskiej, handlu i innych pokrewnych branżach usługowych planują, kierują i koordynują działalność przedsiębiorstw związanych z usługami hotelarskimi, gastronomicznymi, handlu detalicznego oraz pokrewnymi","Główne zadania wykonywane przez pracowników tej grupy obejmują m. in.: planowanie, kierowanie i koordynowanie codzienną działalnością przedsiębiorstwa lub organizacji i ocenianie osiągniętych rezultatów; ustalanie i kierowanie wykonaniem procedur organizacyjnych i administracyjnych; prowadzenie negocjacji z klientami, dostawcami, kontrahentami; planowanie i kontrolowanie wydatków; wykorzystanie środków i zasobów podległych zakładów lub organizacji; nadzorowanie bezpieczeństwa i higieny pracy; reprezentowanie swojej jednostki organizacyjnej wewnętrznie lub wobec instytucji zewnętrznych. Do ich obowiązków należy również koordynowanie i nadzorowanie pracy innych pracowników."
21,"Specjaliści nauk fizycznych, matematycznych i technicznych","Specjaliści nauk fizycznych, matematycznych i technicznych prowadzą badania, ulepszają lub opracowują nowe koncepcje, teorie, metody operacyjne lub stosują w praktyce wiedzę naukową z takich dziedzin, jak: fizyka, astronomia, meteorologia, chemia, geofizyka, geologia, matematyka, statystyka, informatyka, architektura, inżynieria i technologia.","Zadania wykonywane przez specjalistów ujętych w tej grupie obejmują zazwyczaj: prowadzenie badań, powiększanie zasobów wiedzy, doradztwo lub praktyczne zastosowanie wiedzy naukowej uzyskanej poprzez badanie struktur i właściwości, substancji i zjawisk fizycznych, cech i procesów chemicznych różnych substancji, materiałów i produktów, ponadto w obszarze koncepcji i metod matematycznych, statystycznych i informatycznych; planowanie i nadzorowanie budowy budynków, miast i infrastruktury drogowej lub obiektów inżynierii lądowej i obiektów przemysłowych, a także maszyn i innego sprzętu oraz doradztwo w tym zakresie; stosowanie metod wydobywczych i zapewnianie ich optymalnego wykorzystania oraz doradzanie w tym zakresie; przeprowadzanie pomiarów lądów i mórz oraz sporządzanie map; badanie i doradztwo w zakresie technologii materiałów, produktów i procesów, a także efektywności produkcji i organizacji pracy; przygotowywanie dokumentacji naukowej i sprawozdań. Ponadto do wymienionych zadań może także należeć nadzór nad innymi pracownikami."
22,Specjaliści do spraw zdrowia,"Specjaliści ochrony zdrowa prowadzą badania, udoskonalają lub opracowują koncepcje, teorie i metody działania oraz stosują wiedzę naukową w takich dziedzinach jak: medycyna, pielęgniarstwo, stomatologia, weterynaria, farmacja, diagnostyka laboratoryjna, ochrona i promocja zdrowia.","Zadania wykonywane przez specjalistów należących do tej grupy zazwyczaj obejmują: prowadzenie badań i zdobywanie wiedzy naukowej poprzez badanie zaburzeń i chorób u ludzi i zwierząt oraz sposobów ich leczenia; stosowanie środków profilaktycznych i leczniczych oraz doradztwo w tym zakresie; promowanie zdrowia, przygotowywanie publikacji i sprawozdań naukowych. Do ich zadań może także należeć nadzór nad innymi pracownikami."
23,Specjaliści nauczania i wychowania,"Specjaliści nauczania i wychowania zajmują się nauczaniem teoretycznych i praktycznych aspektów jednej lub większej liczby dyscyplin na różnych poziomach kształcenia, prowadzą badania naukowe i ulepszają lub rozwijają koncepcje, teorie i metody operacyjne związane z ich konkretną dyscypliną oraz przygotowują opracowania i książki naukowe.","Zadania wykonywane przez pracowników w ramach niniejszej grupy zazwyczaj obejmują: prowadzenie nauczania w systemie szkolnym, kursowym lub zajęć na określonym poziomie kształcenia dla celów edukacyjnych i zawodowych, w tym prowadzenie lekcji prywatnych; nauczanie osób mających trudności w nauce lub osób o specjalnych potrzebach edukacyjnych; opracowywanie programów nauczania i wprowadzanie do nich zmian; prowadzenie kontroli dotyczących metod nauczania i pomocy dydaktycznych oraz doradztwo w tym zakresie; uczestniczenie w podejmowaniu decyzji dotyczących organizacji procesu nauczania i wychowania oraz powiązanych działań prowadzonych w szkołach i na uczelniach wyższych; prowadzenie badań w celu ulepszenia lub opracowanie koncepcji, teorii oraz metod operacyjnych mających zastosowanie w praktyce (w przemyśle i innych dziedzinach); publikowanie wyników badań oraz przygotowywanie opracowań (skryptów, podręczników, materiałów dydaktycznych) i książek naukowych. Ponadto do ich zadań może także należeć nadzorowanie innych pracowników."
24,Specjaliści do spraw ekonomicznych i zarządzania,"Specjaliści do spraw ekonomicznych i zarządzania zajmują się realizowaniem zadań analitycznych, pojęciowych i praktycznych w celu świadczenia usług z zakresu finansów, rozwoju polityki kadrowej, public relations, marketingu, sprzedaży w branży technicznej, medycznej i technologii informacyjno komunikacyjnych; zajmują się przeprowadzaniem rewizji struktur, metod i systemów organizacyjnych oraz analiz ilościowych informacji wywierających wpływ na programy inwestycyjne.","Zadania wykonywane przez specjalistów należących do tej grupy obejmują zazwyczaj: gromadzenie, analizowanie i interpretowanie informacji o rentowności, strukturach kosztów i skuteczności handlowej organizacji; przeprowadzanie audytów, przygotowywanie sprawozdań finansowych oraz kontrolowanie systemów ekonomicznych i skarbowych organizacji; opracowywanie i analizowanie planów strategii finansowych, realizowanie zamówień kupna i sprzedaży oraz negocjowanie zakupu i sprzedaży towarów; opracowywanie, wdrażanie i ocenianie programów rekrutacji, szkolenia i rozwoju pracowników; badanie, rozwijanie i wdrażanie kampanii marketingowych i kampanii public relations; badanie oraz rozwijanie metod i polityk mających na celu poprawę oraz promowanie operacji rządowych i ekonomicznych i ich skuteczności; pozyskiwanie i uaktualnianie informacji na temat towarów i usług, pracodawców i konkurentów oraz warunków rynkowych; ocenianie potrzeb konsumentów oraz wyjaśnianie i prezentowanie im zastosowania poszczególnych towarów i usług. Ponadto do ich zadań może także należeć nadzorowanie innych pracowników."
25,Specjaliści do spraw technologii informacyjno-komunikacyjnych,"Specjaliści do spraw technologii informacyjno-komunikacyjnych zajmują się planowaniem, projektowaniem, tworzeniem, testowaniem i ulepszaniem systemów technologii informacyjnych, sprzętu, oprogramowania i konkretnych aplikacji; przeprowadzaniem badań i udzielaniem porad w tym zakresie; opracowywaniem dokumentacji, w tym zasad, polityk i procedur; projektowaniem, opracowywaniem, kontrolą, utrzymywaniem i wspieraniem baz danych i innych systemów informacyjnych w celu zapewnienia ich optymalnej wydajności oraz integralności i bezpieczeństwa danych.","Zadania wykonywane przez tych specjalistów obejmują zazwyczaj: badanie zastosowań technologii informacyjnych w biznesie; określanie obszarów wymagających poprawy oraz analizowanie teoretycznych aspektów i metod operacyjnych związanych z wykorzystaniem komputerów; ocenianie, planowanie, projektowanie i konfiguracja sprzętu lub oprogramowania dotyczących konkretnych aplikacji, w tym Internetu, Intranetu i systemów multimedialnych; opracowywanie, pisanie, testowanie i utrzymywanie w dobrym stanie programów komputerowych; opracowywanie i rozwijanie architektury systemów baz danych i systemów zarządzania bazą danych; opracowywanie i wdrażanie planów bezpieczeństwa i polityki zarządzania danymi oraz administrowanie sieciami komputerowymi oraz powiązanymi z nimi środowiskami komputerowymi; analizowanie, opracowywanie, interpretowanie i ocena złożonego projektu systemu i specyfikacji architektury, modeli i diagramów danych w ramach rozwijania, konfigurowania i integrowania systemów komputerowych. Ponadto do ich zadań może także należeć nadzorowanie innych pracowników."
26,"Specjaliści z dziedziny prawa, dziedzin społecznych i kultury","Specjaliści z dziedziny prawa, dziedzin społecznych i kultury zajmują się przeprowadzaniem badań, ulepszaniem lub opracowywaniem koncepcji, teorii i metod operacyjnych lub stosowaniem wiedzy związanej z prawem, gromadzeniem i odzyskiwaniem informacji, psychologią, socjologia, filozofią, opieką socjalną, ekonomią, historią, religią, językami, innymi naukami społecznymi oraz sztuką i rozrywką.","Zadania wykonywane przez specjalistów tej grupy zazwyczaj obejmują: prowadzenie badań dotyczących problemów prawnych; przygotowywanie projektów ustaw i aktów wykonawczych; udzielanie klientom porad prawnych; bronienie pozwanych lub występowanie z oskarżeniem w sądzie; przewodniczenie posiedzeniom sądowym; tworzenie i prowadzenie archiwalnych zbiorów bibliotecznych i zbiorów galerii; prowadzenie badań, ulepszanie lub opracowywanie koncepcji, teorii i metod operacyjnych lub stosowanie wiedzy związanej z różnymi dziedzinami nauk społecznych; tworzenie prac literackich i artystycznych oraz ich ocenianie; interpretowanie i prezentowanie wiadomości, pomysłów, wrażeń i faktów. Ponadto do ich zadań może należeć także nadzór nad innymi pracownikami."
31,"Średni personel nauk fizycznych, chemicznych i technicznych","Średni personel nauk fizycznych, chemicznych i technicznych wykonuje prace związane z prowadzeniem badań oraz metod działania w dziedzinie nauki i inżynierii. Prowadzi nadzór i kontroluje techniczne i operacyjne aspekty górnictwa, produkcji przemysłowej, budownictwa, rolnictwa, prowadzi innego rodzaju działania inżynieryjne; obsługuje sprzęt techniczny, z uwzględnieniem statków powietrznych i morskich. Bada aspekty bezpieczeństwa produkcji oraz innych procesów i wyrobów.","Do zadań osób wykonujących zawody zaklasyfikowane do tej grupy należy zazwyczaj: podejmowanie i realizacja działań technicznych w różnych dziedzinach techniki; organizowanie, kontrolowanie i obsługa narzędzi i sprzętu, przeprowadzanie eksperymentów i kontrolowanie badań systemów; prowadzenie zapisu obserwacji i analizowanie danych; przygotowywanie, korygowanie i interpretowanie rysunków i schematów technicznych; koordynowanie, nadzorowanie, kontrolowanie i planowanie prac wykonywanych przez innych pracowników; obsługiwanie i kontrola tablic rozdzielczych, skomputeryzowanych systemów kontroli oraz wielofunkcyjnych urządzeń kontrolujących przebieg procesów przemysłowych; pobieranie i badanie próbek; wykonywanie czynności technicznych w celu zapewnienia bezpiecznego i wydajnego ruchu i działania statków, statków powietrznych i innego sprzętu. Pracownicy tej grupy wykonują prace pod kierunkiem odpowiednich specjalistów sklasyfikowanych w wielkiej grupie 2 oraz menedżerów, ujętych w grupie 1. Ponadto do ich zadań może także należeć nadzór nad innymi pracownikami."
32,Średni personel do spraw zdrowia,"Średni personel do spraw zdrowia wykonuje zadania techniczne związane z badaniami i praktycznym stosowaniem pojęć, zasad i metod działania w dziedzinie: medycyny, pielęgniarstwa, weterynarii, stomatologii, farmacji, oświaty zdrowotnej i w innych dziedzinach pokrewnych, mające na celu pomoc w diagnozowaniu i leczeniu chorób, urazów oraz upośledzeń u ludzi i zwierząt. Pomaga w realizacji planów ochrony zdrowia, leczenia i wydawania skierowań ustanawianych zazwyczaj przez specjalistów w zakresie medycyny, weterynarii, pielęgniarstwa i innych dziedzin ochrony zdrowia.","Zadania wykonywane przez specjalistów należących do tej grupy obejmują przede wszystkim: prowadzenie działań służących zachowaniu, ratowaniu, przywracaniu i poprawie zdrowia oraz innych działań wynikających z procesu leczenia lub pozostających w ścisłym związku z leczeniem, a w szczególności w zakresie rehabilitacji; testowanie i obsługa specjalistycznego sprzętu medycznego, medycznych urządzeń obrazujących oraz przeprowadzanie radioterapii; wykonywanie czynności związanych z diagnostyką; wykonywanie czynności technicznych z zakresu protetyki stomatologicznej i ortodoncji lub zaopatrzenia w sprzęt ortopedyczny i rehabilitacyjny, sprzęt do protezowania i ochrony słuchu, okulary korekcyjne i inne pomoce wzrokowe; projektowanie, instalowanie, obsługa i naprawy narzędzi i sprzętów medycznych i dentystycznych; wykonywanie czynności związanych z wytwarzaniem i wydawaniem produktów leczniczych i wyrobów medycznych; świadczenie usług pomocniczych w zakresie pielęgniarstwa i opieki osobistej oraz położnictwa; stosowanie terapii ziołowych oraz innych terapii opartych na teoriach, wierzeniach i doświadczeniach właściwych dla poszczególnych kultur. Pracownicy tej grupy pracują samodzielnie, na zlecenie lekarza lub pod jego kierunkiem albo pod kierunkiem innego specjalisty w dziedzinie ochrony zdrowia. Ponadto do ich zadań może także należeć nadzór nad innymi pracownikami."
33,Średni personel do spraw biznesu i administracji,"Średni personel w zakresie biznesu i administracji wykonuje głównie zadania techniczne związane z praktycznym zastosowaniem wiedzy związanej z prowadzeniem księgowości i przeprowadzaniem transakcji, obliczeniami matematycznymi, doradztwem i sprzedażą ubezpieczeń, dbałością o bezpieczeństwo obywateli i badaniem faktów i okoliczności związanych z popełnionymi przestępstwami, rozwojem zasobów ludzkich, nabywaniem i zbywaniem instrumentów finansowych, specjalistycznymi pracami sekretarskimi oraz wdrażaniem i stosowaniem właściwych zasad państwowych. Do tej grupy zalicza się także pracowników, którzy świadczą takie usługi biznesowe, jak: rozliczenia celne, planowanie konferencji, pośrednictwo pracy, nabywanie i zbywanie nieruchomości lub towarów masowych oraz występowanie w roli agentów sportowców lub artystów.","Zadania wykonywane przez pracowników zaliczanych do tej grupy obejmują zazwyczaj: rejestrowanie i przekazywanie zleceń kupna i sprzedaży papierów wartościowych, akcji, obligacji lub innych instrumentów finansowych oraz walut; przedkładanie kierownictwu wniosków kredytowych z zaleceniem ich zatwierdzenia lub odrzucenia; zatwierdzanie lub odrzucanie wniosków w ramach przysługującego zakresu upoważnień przy zapewnieniu przestrzegania standardów danej instytucji dotyczących kredytów; prowadzenie kompletnych rejestrów wszystkich transakcji finansowych przedsiębiorstwa zgodnie z ogólnymi zasadami księgowości i wedle wskazówek księgowych; pomaganie w planowaniu i wykonywaniu obliczeń matematycznych, statystycznych, aktuarialnych, księgowych i innych; nabywanie i zbywanie instrumentów finansowych; egzekwowanie prawa i przepisów prawnych. Ponadto do ich zadań może także należeć nadzór nad innymi pracownikami."
34,"Średni personel z dziedziny prawa, spraw społecznych, kultury i pokrewny","Średni personel w dziedzinie prawa, spraw społecznych, kultury i dziedzin pokrewnych wykonuje zadania techniczne związane z praktycznym zastosowaniem wiedzy z zakresu usług prawnych, pracy społecznej, kultury, przygotowywania posiłków, sportu i religii.","Zadania wykonywane przez pracowników z tej grupy obejmują zazwyczaj: świadczenie usług technicznych i praktycznych oraz pełnienie funkcji pomocniczych w ramach procedur prawnych i dochodzeniowych, społecznych i społecznościowych programów pomocy oraz działalności religijnej i kulturalnej; uczestnictwo i sędziowanie w wydarzeniach sportowych; opracowywanie i realizowanie sportowych programów trenerskich, fitness i rekreacyjnych; łączenie umiejętności twórczych i technicznych w ramach różnego rodzaju działań artystycznych, kulturalnych i kulinarnych; organizowanie usług kulinarnych, opracowywanie jadłospisów oraz nadzorowanie przygotowywania posiłków. Ponadto do ich zadań może także należeć nadzór nad innymi pracownikami."
35,Technicy informatycy,"Technicy informatycy zapewniają wsparcie w zakresie codziennej eksploatacji systemów komputerowych, systemów i sieci komunikacyjnych, a także wykonują prace techniczne w zakresie telekomunikacji, transmisji obrazu i dźwięku oraz innych rodzajów sygnałów telekomunikacyjnych na lądzie, morzu i pokładach statków powietrznych.","Do zadań osób wykonujących zawody zaklasyfikowane do tej grupy należy: zapewnianie wsparcia technicznego użytkownikom systemów informacyjno telekomunikacyjnych; instalowanie nowego oprogramowania i sprzętu; tworzenie, obsługa i konserwacja sieci oraz innych systemów komunikacji danych; instalowanie, monitorowanie i zapewnianie wsparcia w zakresie stron internetowych oraz intranetowych, a także sprzętu i oprogramowania serwera sieci; modyfikowanie stron internetowych; prowadzenie prac w zakresie tworzenia kopii zapasowych i odzyskiwania danych; kontrolowanie sprzętu do rejestracji dźwięku, edytowania, łączenia nagrań dźwiękowych i zarejestrowanych obrazów; kontrolowanie i konserwacja systemów transmisji i przesyłania danych oraz systemów satelitarnych obsługujących programy telewizyjne i radiowe; kontrolowanie i konserwacja systemów komunikacji radiowej, usług satelitarnych i systemów multipleksów na lądzie, morzu i pokładach statków powietrznych; zapewnienie wsparcia technicznego w zakresie badań i rozwoju systemów komputerowych i sprzętu telekomunikacyjnego lub testowanie prototypów; projektowanie i przygotowanie planów obwodów elektrycznych zgodnie z określonymi specyfikacjami; zapewnienie technicznego nadzoru produkcji, eksploatacji, konserwacji i naprawy systemów telekomunikacyjnych."
41,"Sekretarki, operatorzy urządzeń biurowych i pokrewni","Sekretarki, operatorzy maszyn biurowych i pokrewni organizują i prowadzą dokumentację i wewnętrzną koordynację działalności jednostek organizacyjnych w celu pomocy szefom jednostek i pozostałemu personelowi; zapisują, organizują, przechowują i odzyskują informacje oraz wykonują szereg obowiązków biurowych i administracyjnych zgodnie z ustalonymi procedurami.","Do zadań wykonywanych przez pracowników w tej grupy dużej zaliczają się: obsługa komputera; obsługa edytorów tekstu i maszyn do pisania; zapisywanie, wprowadzanie i przetwarzanie danych księgowych, tekstu oraz prowadzenie obliczeń za pomocą komputera oraz innego sprzętu biurowego; wykonywanie szeregu ogólnych obowiązków biurowych, w tym przygotowywanie faktur, sprawdzanie danych, zarządzanie dokumentami, wysyłanie/odbieranie faksów oraz korespondencji."
42,Pracownicy obsługi klienta,"Pracownicy obsługi klienta są odpowiedzialni za kontakty z klientami w zakresie operacji finansowych, organizacji podróży, udzielania informacji, organizacji spotkań, obsługi centrali telefonicznej oraz przeprowadzania rozmów ankietowych.","Zadania wykonywane przez pracowników tej grupy zazwyczaj obejmują: przeprowadzanie operacji finansowych w bankach, urzędach pocztowych, zakładach bukmacherskich lub biurach podróży; udzielanie klientom informacji oraz organizowanie spotkań; obsługa centrali telefonicznej; witanie i obsługa gości; przeprowadzanie ankiet; przeprowadzanie rozmów weryfikacyjnych z klientami zainteresowanymi danymi usługami."
43,Pracownicy do spraw finansowo-statystycznych i ewidencji materiałowej,"Pracownicy do spraw finansowo-statystycznych i ewidencji materiałowej pozyskują, opracowują i wprowadzają do komputera dane obrachunkowe, księgowe, statystyczne, finansowe, jak również inne dane liczbowe oraz nadzorują transakcje gotówkowe o mniej istotnym znaczeniu dla działalności przedsiębiorstwa. Przedstawiciele niektórych zawodów sklasyfikowanych w tej grupie prowadzą rejestr wyprodukowanych, zakupionych, magazynowanych oraz wysłanych towarów, jak również materiałów niezbędnych na określonych etapach produkcyjnych lub prowadzą rejestr aspektów operacyjnych i koordynują transport osób i towarów.","Do zadań wykonywanych przez pracowników z tej grupy należą: pomoc przy prowadzeniu rejestru i zapisu komputerowego księgowości; obliczanie kosztów jednostkowych produkcji; obliczanie wynagrodzenia, a w niektórych przypadkach również przygotowywanie pakietu wynagrodzeniowego i wypłata wynagrodzenia; nadzorowanie transakcji gotówkowych o mniej istotnym znaczeniu dla działalności przedsiębiorstwa; pozyskiwanie, opracowywanie i wprowadzanie do komputera danych statystycznych i aktuarialnych; wykonywanie prac biurowych związanych z transakcjami finansowymi przedsiębiorstw ubezpieczeniowych, banków lub podobnych; prowadzenie rejestru wyprodukowanych, magazynowanych, zamówionych oraz wysłanych towarów i materiałów produkcyjnych; obliczanie zapotrzebowania produkcyjnego oraz pomoc przy przygotowywaniu i weryfikacji grafiku operacji produkcyjnych; prowadzenie rejestru dokonań operacyjnych oraz koordynowanie transportu osób i towarów."
44,Pozostali pracownicy obsługi biura,"Pozostali pracownicy obsługi biura wykonują prace biurowe w redakcjach, sądach, bibliotekach, archiwach, działach osobowych, urzędach pocztowych - segregują dokumenty, przygotowują informacje do przetworzenia, prowadzą rejestr pracowników oraz sprawdzają materiały pod względem spójności z oryginałem.","Do zadań wykonywanych przez pracowników z tej grupy należą: prowadzenie rejestru pracowników; klasyfikowanie i segregowanie różnych dokumentów i rejestrów; sortowanie, rejestrowanie i dostarczanie korespondencji z urzędu pocztowego jak również z siedziby przedsiębiorstwa; rejestrowanie informacji dotyczących nabycia, wydania lub zwrotu książek będących własnością biblioteki; kodowanie; korekta tekstu; wykonywanie szeregu niesklasyfikowanych czynności biurowych."
51,Pracownicy usług osobistych,"Pracownicy usług osobistych świadczą usługi osobiste związane z podróżą, utrzymaniem domu w porządku i czystości, gastronomią, opieką nad dziećmi i osobami starszymi.","Zadania wykonywane przez specjalistów należących do tej grupy obejmują zazwyczaj: organizowanie i świadczenie usług w czasie podróży; utrzymanie domu w porządku i czystości; przygotowywanie i serwowanie posiłków i napojów; opieka nad dziećmi; świadczenie usług osobistych i zdrowotnych w domu lub w odpowiednich instytucjach; świadczenie usług fryzjerskich, kosmetycznych; dotrzymywanie towarzystwa; wróżbiarstwo; balsamowanie zwłok i organizacja pogrzebów. Ponadto do ich zadań może należeć też sprawowanie nadzoru nad innymi pracownikami."
52,Sprzedawcy i pokrewni,"Sprzedawcy oferują i prezentują towary w sklepach hurtowych i detalicznych, na stoiskach i targach, w sprzedaży akwizycyjnej, telefonicznej lub przez centrum kontaktów z klientami. Prowadzą ewidencję i przyjmują płatność za zakupione towary i usługi, a także mogą prowadzić małe sklepy detaliczne.","Zadania wykonywane przez pracowników w ramach tej grupy zazwyczaj obejmują: hurtową lub detaliczną sprzedaż towarów w sklepach, na ulicy, na targach, w sprzedaży akwizycyjnej, przez telefon lub centra kontaktów z klientami; prezentowanie i eksponowanie towarów potencjalnym klientom; sprzedaż i serwowanie żywności przeznaczonej do bezpośredniej konsumpcji w sklepie lub na ulicy; nabywanie i zlecanie zaopatrzenia w towary przeznaczone na sprzedaż; podejmowanie decyzji odnośnie portfolio produktów, zaopatrzenia i ceny towarów przeznaczonych na sprzedaż; obsługa kasy fiskalnej, skanera optycznego, komputera i innego wyposażenia służącego do prowadzenia ewidencji i przyjmowania płatności za nabyte towary i usługi. Do zadań może należeć też sprawowanie nadzoru nad innymi pracownikami."
53,Pracownicy opieki osobistej i pokrewni,"Pracownicy opieki osobistej sprawują opiekę i nadzór nad dziećmi, pacjentami i osobami starszymi, rekonwalescentami lub osobami niepełnosprawnymi w warunkach instytucjonalnych i domowych oraz udzielają im pomocy.","Zadania wykonywane przez pracowników z tej grupy dużej obejmują zazwyczaj: pomoc podczas przemieszczania się, kąpieli i wykonywania innych czynności osobistych; pomaganie dzieciom w nabywaniu umiejętności społecznych; nadzorowanie działań, które wspierają fizyczny, społeczny, emocjonalny i intelektualny rozwój dziecka w szkole i przedszkolu oraz uczestniczenie w tych działaniach; obserwowanie i zgłaszanie pracownikom właściwych służb medycznych i socjalnych swoich uwag."
54,Pracownicy usług ochrony,"Pracownicy usług ochrony zajmują się ochroną jednostek i mienia przed pożarem i innymi zagrożeniami, egzekwują przestrzeganie prawa i porządku.","Zadania realizowane przez pracowników tej grupy dużej obejmują zwykle: zapobieganie, zwalczanie i gaszenie pożarów; ratowanie ludzi z płonących budynków, miejsc wypadków oraz osób znajdujących się w niebezpieczeństwie; przestrzeganie i egzekwowanie prawa i porządku, patrolowanie obszarów publicznych i aresztowanie podejrzanych o popełnienie przestępstwa; kierowanie ruchem oraz przejmowanie kontroli w przypadku wypadków; nadzór i utrzymywanie porządku wśród więźniów, osób przebywających w zakładach poprawczych lub penitencjarnych; patrolowanie lub monitoring pomieszczeń w celu ochrony mienia przed kradzieżą i aktami wandalizmu; kontrolę dostępu do budynków i utrzymywanie porządku oraz egzekwowanie przestrzegania przepisów podczas wydarzeń publicznych. Obowiązki te mogą również objąć nadzór nad innymi pracownikami."
61,Rolnicy produkcji towarowej,"Rolnicy produkcji towarowej planują, organizują i prowadzą uprawę i zbiory na polach lub w sadach i wytwarzają produkty zwierzęce, dostarczają zwierzęta na sprzedaż do odbiorców hurtowych, organizacji rynkowych lub bezpośrednio na rynek.","Zadania realizowane przez rolników, ogrodników, leśników i rybaków zwykle obejmują; przygotowanie gleby; wysiewanie, sadzenie, opryski, nawożenie i zbieranie plonów; uprawę owoców oraz innych plonów z sadów; uprawę ogrodów warzywnych i produktów ogrodniczych; zbieranie dzikich owoców i roślin; hodowlę, zajmowanie się lub polowanie na zwierzęta głównie w celu uzyskania mięsa, mleka, włosia, futra, skóry, jedwabiu, produktów pszczelarstwa lub innych produktów; kultywowanie, ochronę i eksploatację lasów; hodowlę lub łowienie ryb; gromadzenie i przeprowadzanie podstawowej obróbki produktów; sprzedaż produktów nabywcom, organizacjom rynkowym lub bezpośrednio na rynku. Zadania mogą również obejmować nadzór nad innymi pracownikami."
62,Leśnicy i rybacy,"Wykwalifikowani robotnicy leśni i rybacy planują, organizują i prowadzą działania w celu kultywacji, ochrony i eksploatacji lasów naturalnych, hodowli i połowów ryb do sprzedaży detalicznej, w dostawie do nabywców hurtowych, organizacji rynkowych lub bezpośrednio na rynek.","Zadania realizowane przez pracowników tej grupy obejmują: wynajem lub inwestowanie w sprzęt, maszyny i zakup produktów; planowanie i organizację leśnictwa, akwakultury i rybołówstwa; utrzymywanie budynków, zbiorników, maszyn oraz innego sprzętu; dostarczanie produktów i prowadzenie działań marketingowych; nadzór i szkolenie innych pracowników."
63,Rolnicy i rybacy pracujący na własne potrzeby,"Rolnicy, rybacy i zbieracze pracujący na własne potrzeby, sadzą i uprawiają pola lub sady, warzywa i owoce, zbierają dzikie owoce, rośliny lecznicze lub inne, hodują zwierzęta, łowią ryby w celu zapewnienia sobie i swym gospodarstwom domowym żywności, miejsca zamieszkania i dochodów.","Zadania realizowane przez pracowników w tej grupie zwykle obejmują - przygotowanie gleby; wysiew, sadzenie, uprawę i zbiór plonów; zbieranie dzikich owoców, roślin leczniczych lub innych roślin; łowienie ryb; przechowywanie produktów do celów późniejszego wykorzystania oraz obróbkę produktów; budowę i utrzymanie budynków i innych obiektów; wytwarzanie narzędzi, ubrań i przedmiotów gospodarstwa domowego; sprzedaż lub prowadzenie handlu wymiennego na rynkach lokalnych."
71,Robotnicy budowlani i pokrewni (z wyłączeniem elektryków),"Robotnicy budowlani i pokrewni (z wyłączeniem elektryków) konstruują, konserwują i remontują budynki, wznoszą i remontują fundamenty, ściany i konstrukcje z cegieł, kamienia i podobnych materiałów, kształtują i wykańczają elewacje kamienne na budynki i do innych celów oraz wydobywają i przetwarzają surowce stałe z kopalni podziemnych lub odkrywkowych lub kamieniołomów. Prace są wykonywane ręcznie lub też przy pomocy narzędzi manualnych oraz innych narzędzi, wykorzystywanych w celu zmniejszenia wysiłku fizycznego wymaganego do realizacji poszczególnych zadań oraz podwyższenia jakości produktów.","Zadania wykonywane przez pracowników tej grupy obejmują: budowę, konserwację i remonty budynków i innych obiektów przy użyciu tradycyjnych oraz/lub nowoczesnych technik budowlanych; łamanie kamienia z kamieniołomów; cięcie, kształtowanie i wykańczanie kamienia na elewacje budynków, ornamenty, pomniki lub do innych celów; budowę konstrukcji żelbetowych oraz wykańczanie i remonty powierzchni cementowych; cięcie, kształtowanie, montaż i konserwację konstrukcji i rusztowań drewnianych oraz budynków. Zadania mogą również obejmować nadzór nad innymi pracownikami."
72,"Robotnicy obróbki metali, mechanicy maszyn i urządzeń i pokrewni","Robotnicy obróbki metali, mechanicy maszyn i urządzeń i pokrewni odlewają, spawają, kują lub w inny sposób formują metal, wznoszą, konserwują i naprawiają konstrukcje metalowe, ustawiają urządzenia oraz instalują, konserwują i naprawiają maszyny, w tym silniki, pojazdy lub produkują narzędzia i inne artykuły z metali nieszlachetnych. Prace są wykonywane manualnie, za pomocą narzędzi ręcznych oraz innych narzędzi wykorzystywanych w celu zmniejszenia wysiłku fizycznego wymaganego do realizacji poszczególnych zadań oraz podwyższenia jakości produktów.","Zadania wykonywane przez pracowników w tej grupie obejmują: tworzenie form i rdzeni do odlewania metali; odlewanie, spawanie i kształtowanie metali; instalowanie, wznoszenie, konserwację i naprawę konstrukcji metalowych oraz urządzeń; kucie i formowanie stali oraz innych metali nieszlachetnych w celu wytworzenia i naprawy maszyn, narzędzi, sprzętu i innych artykułów; ustawianie dla operatorów i operowanie różnymi narzędziami; ustawianie, konserwację i naprawy maszyn przemysłowych, w tym silników i pojazdów. Zadania mogą obejmować nadzór nad innymi pracownikami."
73,Rzemieślnicy i robotnicy poligraficzni,"Rzemieślnicy i robotnicy poligraficzni wykonują i naprawiają instrumenty precyzyjne, instrumenty muzyczne oraz różne artykuły, takie jak: biżuteria, wyroby z metali szlachetnych, ceramika, porcelana i szkło, rękodzieło z drewna, tekstyliów, skóry lub pokrewnych materiałów; wykonują prace poligraficzne i oprawiają książki.","Zadania wykonywane przez pracowników tej grupy obejmują: wykonywanie i naprawę instrumentów nawigacji morskiej, meteorologicznych, optycznych i innych instrumentów i urządzeń precyzyjnych; wykonywanie i naprawę instrumentów muzycznych; tworzenie biżuterii oraz wyrobów z metali i kamieni szlachetnych; garncarstwo, porcelanę, ceramikę i szkło; malowanie i dekorowanie artykułów; produkcję rękodzieła z drewna, tekstyliów, skóry i podobnych materiałów; wykonywanie prac poligraficznych i oprawianie książek. Zadania mogą obejmować nadzór nad innymi pracownikami."
74,Elektrycy i elektronicy,"Elektrycy i elektronicy instalują, montują i konserwują sprzęt elektroniczny oraz urządzenia elektryczne, linie i kable zasilające, systemy i sprzęt elektroniczny i telekomunikacyjny.","Zadania wykonywane przez elektryków i elektroników obejmują: instalowanie, konserwację, montaż oraz dostosowywanie okablowania, maszyn i sprzętu elektronicznego; analizę rysunków, schematów w celu określenia etapów i metod działania; inspekcje i testowanie systemów elektrycznych oraz elektronicznych, sprzętu, kabli i maszyn w celu identyfikacji zagrożeń, usterek oraz konieczności korekty ustawień lub naprawy; instalowanie, konserwację i naprawy linii telekomunikacyjnych i linii elektrycznych; konserwację, montaż, dostosowywanie, testowanie i naprawę sprzętu elektronicznego, takiego jak: maszyny biurowe, instrumenty elektroniczne i systemy kontroli komputerów, sprzętu telekomunikacyjnego i transmisji danych. Zadania mogą obejmować nadzór nad innymi pracownikami."
75,"Robotnicy w przetwórstwie spożywczym, obróbce drewna, produkcji wyrobów  tekstylnych i pokrewni","Robotnicy w przetwórstwie spożywczym, obróbce drewna, produkcji wyrobów włókienniczych, odzieży i pokrewni obrabiają i przetwarzają surowce rolne i rybołówstwa na żywność i inne produkty; produkują i naprawiają towary wykonane z drewna, tekstyliów, futer, skóry lub innych materiałów. Prace są wykonywane ręcznie lub przy pomocy narzędzi wykorzystywanych w celu zmniejszenia wysiłku fizycznego wymaganego do realizacji poszczególnych zadań oraz podwyższenia jakości produktów.","Zadania wykonywane przez robotników w tej grupie zwykle obejmują: obróbkę i przetwarzanie mięsa, ryb, ziarna, owoców, warzyw i pokrewnych na produkty spożywcze, tytoniu na wyroby tytoniowe; smakowanie i ocenianie produktów żywnościowych i napojów; przetwarzanie i obróbkę włókien naturalnych i skór; wyrób i naprawę mebli oraz innych produktów drewnianych; obróbkę skór i futer do dalszego przetwarzania; wyrób i naprawę tekstyliów, konfekcji, kapeluszy, butów i pokrewnych. Zadania mogą obejmować również nadzór nad innymi pracownikami."
81,Operatorzy maszyn i urządzeń wydobywczych i przetwórczych,"Operatorzy maszyn i urządzeń wydobywczych i przetwórczych obsługują i monitorują maszyny i sprzęt przemysłowy na miejscu oraz za pomocą zdalnego sterowania. Praca ta wymaga głównie doświadczenia i zrozumienia funkcjonowania obsługiwanych i monitorowanych urządzeń, maszyn i sprzętu przemysłowego.","Do zadań wykonywanych przez pracowników z tej grupy należą: nastawianie, obsługa i monitorowanie pracy różnych maszyn i urządzeń stacjonarnych; wykrywanie niesprawności i podejmowanie działań naprawczych; ocena wyników poszukiwania niesprawności i dochowanie zgodności ze specyfikacjami oraz odpowiednie dostosowywanie ustawień maszyn; przeprowadzanie działań konserwacyjnych, naprawczych i czyszczących; zapisywanie danych i rejestrów produkcji. Zadania mogą obejmować również nadzór nad innymi pracownikami."
82,Monterzy,"Monterzy zajmują się montowaniem części lub komponentów prefabrykowanych, celem składania podzespołów, produktów i sprzętów zgodnie ze ściśle wytyczonymi procedurami. Składaniem produktów może zajmować się wielu monterów pracujących przy taśmie montażowej.","Do zadań wykonywanych przez pracowników z tej grupy zwykle należą: montowanie rozmaitych typów produktów i sprzętów z komponentów, zgodnie ze ściśle wytyczonymi procedurami."
83,Kierowcy i operatorzy pojazdów,"Kierowcy i operatorzy pojazdów zajmują się prowadzeniem i obsługiwaniem pociągów i pojazdów mechanicznych lub kierowaniem, operowaniem i monitorowaniem pracy maszyn, sprzętów przemysłowych i rolniczych lub egzekwują obowiązki na pokładach statków.","Do zadań wykonywanych przez pracowników z tej grupy należą: kierowanie i obsługa pociągów i pojazdów mechanicznych; kierowanie, operowanie i monitorowanie pracy maszyn, sprzętu przemysłowego i rolniczego; nadzór nad wykonywaniem obowiązków na pokładach statków."
91,Pomoce domowe i sprzątaczki,"Pomoce domowe i sprzątaczki wykonują różne zadania w gospodarstwach domowych, hotelach, biurach, szpitalach i innych zakładach, a także w samolotach, wagonach kolejowych, tramwajach i podobnych pojazdach w celu utrzymywania wnętrz i osprzętów w czystości oraz wykonują pranie i prasowanie ubiorów i wyrobów włókienniczych.","Do zadań wykonywanych przez pracowników sklasyfikowanych w tej grupie należą zwykle: zamiatanie lub odkurzanie, mycie i polerowanie podłóg, mebli i innych przedmiotów; dbanie o czystość bielizny pościelowej i ścielenie łóżek; pomoc w przygotowywaniu posiłków i sprzątanie kuchni; mycie i czyszczenie samochodów i okien, pranie, prasowanie."
92,"Robotnicy wykonujący prace proste w rolnictwie, leśnictwie i rybactwie","Robotnicy wykonujący prace proste w rolnictwie, leśnictwie i rybołówstwie wykonują proste i rutynowe czynności przy produkcji upraw i żywca, uprawianiu i utrzymywaniu ogrodów i parków, eksploatacji i konserwacji lasów oraz wykonywaniu działań z dziedziny akwakultury i rybołówstwa.","Do wykonywanych zadań należą: kopanie, grabienie, ładowanie, rozładowywanie i stertowanie zapasów, produktów i innych materiałów; przesadzenie, podlewanie i obrabianie upraw; sadzenie, zbieranie i zrywanie produktów; żywienie, pojenie i czyszczenie zwierząt; monitorowanie inwentarza żywego, raportowanie ich stanu; przygotowywanie i obsługa sieci, lin i innych talii i sprzętów pokładowych; sortowanie, zbieranie w wiązki i pakowanie produktów; przeprowadzanie drobnych napraw sprzętów, wyposażenia budynków, statków i ogrodzeń."
93,"Robotnicy wykonujący prace proste w górnictwie, przemyśle, budownictwie i transporcie","Robotnicy wykonujący prace proste w górnictwie, budownictwie, przemyśle i transporcie wykonują proste i rutynowe zadania w górnictwie, kamieniołomach, działaniach z zakresu inżynierii lądowej i wodnej, budownictwie, przemyśle, transporcie i działaniach z zakresu magazynowania oraz zajmują się obsługą pojazdów i maszyn napędzanych siłą mięśni bądź ciągniętymi przez zwierzęta.","Do zadań pracowników sklasyfikowanych w tej grupie należą zwykle: kopanie dołów, piasku, ziemi i żwiru przy użyciu narzędzi; ręczne sortowanie, ładowanie i rozładowywanie, przenoszenie i magazynowanie materiałów, sprzętu, produktów, zapasów, bagaży i ładunków; czyszczenie maszyn, sprzętów, narzędzi i miejsc pracy; pakownie i rozpakowywanie materiałów i produktów oraz ręczne napełnianie pojemników i ustawianie produktów na półkach; obsługa pojazdów i maszyn napędzanych siłą mięśni lub ciągniętych przez zwierzęta."
94,Pracownicy wykonujący prace proste związane z przygotowywaniem  posiłków,"Pracowniczy wykonujący prace proste związane z przygotowywaniem posiłków zajmują się gotowaniem uprzednio przygotowanej żywności lub napojów na zamówienie, sprzątaniem stołów, pomieszczeń kuchennych i zmywaniem naczyń.","Do zadań pracowników sklasyfikowanych w tej grupie należą: przygotowywanie prostych lub gotowych posiłków i napojów takich jak: kanapki, pizza, ryba z frytkami, sałatki i kawa; mycie, krojenie, odmierzanie i mieszanie posiłków przeznaczonych do gotowania; obsługa sprzętów gotujących takich jak: grille, kuchenki mikrofalowe i frytkownice; sprzątanie kuchni i pomieszczeń, w których przygotowywana jest żywność; czyszczenie przyborów do gotowania i ogólnego użytku wykorzystywanych w kuchniach i restauracjach."
95,Sprzedawcy uliczni i pracownicy świadczący usługi na ulicach,"Sprzedawcy uliczni, pracownicy świadczący usługi na ulicach, sprzedają towary, z wyłączeniem żywności przeznaczonej do natychmiastowego spożycia oraz świadczą usługi zlokalizowane na ulicach i innych miejscach publicznych takich, jak dworce.",Do zadań pracowników sklasyfikowanych w tej grupie należą: nabywanie lub wytwarzanie produktów przeznaczonych na sprzedaż; ładowanie i rozładowywanie produktów przeznaczonych na sprzedaż oraz ich transport; przyjmowanie materiałów niezbędnych do świadczenia usług; podchodzenie do ludzi na ulicach w celu oferowania towarów lub usług; czyszczenie i polerowanie butów; czyszczenie i polerowanie szyb samochodowych; wykonywanie zadań jako osoba na posyłki; pomoc kierowcom w znajdowaniu miejsc do parkowania i strzeżenie samochodów; wręczanie ulotek i darmowych gazet; otrzymywanie płatności od ręki.
96,Ładowacze nieczystości i inni pracownicy wykonujący prace proste,"Pracownicy zajmujący się odpadami i inni pracownicy wykonujący prace proste zbierają odpady z budynków, podwórek, ulic i innych miejsc publicznych, utrzymują ulice i inne miejsca publiczne w czystości lub wykonują prace dorywcze w prywatnych gospodarstwach domowych lub zakładach.","Do zadań należą: zbieranie, ładowanie i rozładowywanie odpadów; zamiatanie ulic, parków i innych miejsc publicznych; rąbanie drewna na opał; noszenie wody; trzepanie dywanów i wykonywanie innych prac dorywczych."
